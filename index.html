<!DOCTYPE html>
<html lang="hu">
  <head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>A bibliai görög nyelv</title>
    <link rel="stylesheet" href="styles.css">
    <link href="https://fonts.googleapis.com/css2?family=Gentium+Plus:ital,wght@0,400;0,700;1,400&display=swap" rel="stylesheet"> 
  </head>

  <body>

    <nav id="navbar">
      <header>A bibliai<br>görög nyelv</header>
      <ul>
        <li><a class="nav-link" href="#A_görög_nyelv">A görög nyelv</a></li>
        <li><a class="nav-link" href="#A_görög_nyelv_dialektusai">A görög nyelv dialektusai</a></li>
        <li><a class="nav-link" href="#A_koiné_görög">A koiné görög</a></li>
        <li><a class="nav-link" href="#A_görög_írás">A görög írás</a></li>
        <li><a class="nav-link" href="#A_bibliai_görög nyelv_és_írás">A bibliai görög nyelv és írás</a></li>
      </ul>
    </nav>

    <main id="main-doc">

      <section class="main-section" id="A_görög_nyelv">
        <header>A görög nyelv</header>
        <article>
            <p>
            A görög nyelv az <b>indoeurópai nyelvcsalád nyugati csoportjához</b> tartozik.
            Ez a nyelvcsalád közel 150 nyelvet foglal magába, amelyek valószínűleg egy közös alapnyelvből fejlődtek önálló nyelvekké Kr.e. 5000-től kezdődően.
            Ennek a feltételezett alapnyelvnek nincs írásos nyelvemléke, így ez csupán tudományosan rekonstruálható.
            </p>
            <p><b>Az indoeurópai nyelvcsalád ágai:</b></p>
            <ul>
                <li>
                <b>Keleti:</b> ide tartoznak a balti-szláv nyelvek (pl. orosz; litván), az indo-iráni nyelvek (pl. szanszkrit; perzsa), illetve az örmény és az albán nyelv.
                </li>
                <li>
                <b>Nyugati:</b> ide sorolható a görög nyelv az italikus vagy itáliai (pl. latin és az ebből kifejlődő neo-latin nyelvek, mint az olasz vagy a spanyol), a hettita, kelta, germán és tokhár nyelvekkel együtt.
                </li>
            </ul>
            <p>Görögül beszélő népcsoportok valószínűleg már a <b>Kr.e. III. évezredben</b> megjelenhettek a Balkán-félsziget déli részén, azonban az első írásos görög nyelvemlék a Kr.e. XIV-XIII. századból származik.</p>
        </article>
      </section>

      <section class="main-section" id="A_görög_nyelv_dialektusai">
        <header>A görög nyelv dialektusai</header>
        <article>
            <p>
            A görög nyelv a kezdettől fogva sok nyelvjárásra, dialektusra oszlott.
            A nyelvjárások kialakulása a törzsek földrajzi és politikai széttagoltságával magyarázható,
            amely egészen a Kr.e. IV. századig, a hellenizmus korának a beköszöntéig, meghatározta a görög társadalmat.
            </p>
            <p>
            A nyelvjárások irodalmi használata azonban nem szűnt meg ezután sem, hiszen az egyes irodalmi műfajok,
            attól függően, hogy hol jöttek létre, továbbra is egy bizonyos nyelvjáráshoz kapcsolódtak.
            </p>
            <p>
            <b>A legfontosabb nyelvjárások a következők:</b>
            </p>
            <ul>
                <li><b>Dór:</b> ezt használták a tragédiák kardalaiban és az ódaköltészetben;</li>
                <li><b>Aiol:</b> főként a líraköltészetben volt közkedvelt;</li>
                <li><b>Jón/Ión:</b> az epikus költészet (pl. Homérosz eposzai) és a történetírás nyelvjárása (pl. Hérodotosz munkái);</li>
                <li><b>Attikai:</b> a Kr.e. V. századtól minden egyéb nyelvjárást háttérbe szorít,
                így a legfontosabb tragédiák, komédiák és prózai (főként filozófiai) művek a Kr.e. V-IV. században ebben a dialektusban íródnak (pl. Szophoklész; Arisztophanész; Platón).</li>
            </ul>
        </article>
      </section>

      <section class="main-section" id="A_koiné_görög">
        <header>A koiné görög</header>
        <article>
            <p>
            Nagy Sándor halála (Kr.e. 323) után kezdetét vette a hellenizmus kora,
            amikor a görög nyelv elterjedt a meghódított birodalmak egész területén.
            Ekkorra azonban a fentebb ismertetett nyelvjárások egyre inkább visszaszorultak
            a hétköznapi használatból és helyüket átvette az úgynevezett
            <b>koiné diálektosz („közös nyelvjárás”)</b>, amely túlnyomórészt az attikai dialektusra épült,
            azonban a többi nyelvjárásból is átvett néhány elemet.
            </p>
            <p>
            Így a koiné görög a Kr.e. IV. századtól egészen a Kr.u. VI. századig a Földközi tenger térségében
            olyan nemzetközi nyelvvé vált, mint napjainkban az angol. Habár a Kr.u. VI. századtól kezdődően
            a koiné görög elveszítette a korábbi jelentőségét a nemzetközi színtéren, hiszen kiszorult a hétköznapi használatból,
            fontossága mégis elvitathatatlan. A koiné képezi ugyanis mind a középkorban beszélt bizánci vagy középgörög,
            mind pedig a XVI. századtól használt újgörög nyelv alapját.
            </p>
            <p>
            A koiné görög az egyszerűségre törekszik, így a nyelvtani szerkezetek az attikai
            és az egyéb dialektusokhoz képest egyszerűbbé válnak, a hosszú és rövid magánhangzók
            közötti különbségtétel nem játszik már olyan fontos szerepet,
            illetve a finom kifejezésbeli különbségek eltűnnek.
            Továbbá, azáltal, hogy a helyi nyelvi sajátosságok beépültek a mindennapi nyelvhasználatba,
            a koiné görög sokszor sajátos, regionális színezetet kapott.
            </p>
        </article>
      </section>

      <section class="main-section" id="A_görög_írás">
        <header>A görög írás</header>
        <article>
            <p>
            Az első írásos görög nyelvemlék a mükénéi civilizációból (kb. Kr.e. 1750 - 1050) származik,
            amely a görög egyik korábbi változatát, a mükénéi nyelvet <b>lineáris B írás</b>sal adja vissza.
            Ez az írásmód lényegében szótagírást alkalmaz, amely kb. 90 szótagjelet foglal magába.
            Az ezzel az írásmóddal írt szövegek kizárólag adminisztratív jellegűek,
            amelyek agyagtáblákon maradtak fenn. Feltételezések szerint a lineáris B írás
            a minószi civilizáció (kb. Kr.e. 2700 - 1450) által használt lineáris A írásból fejlődött ki,
            amelyet azonban még mind a mai napig nem sikerült megfejteniük a szakértőknek.
            </p>
            <p>
            A ma is használt görög ábécé („alfabétum”) a Kr.e. IX. század végén
            a <b>föníciai ábécé</b>ből fejlődött ki. A föníciai ábécé többek között
            a klasszikus vagy bibliai héber mássalhangzórendszernek is az alapját képezi,
            azonban a görögök a zsidóktól eltérően a huszonkét jelből álló föníciai ábécét úgy fejlesztették,
            hogy az nemcsak a mássalhangzók, hanem a magánhangzók jelölésére is alkalmas legyen.
            Ezt azzal érték el, hogy a számukra fölösleges mássalhangzókat magánhangzók jelölésére használták,
            illetve néhány új jelet is kialakítottak.
            Így, a huszonnégy betűből álló görög írásrendszer lett az első olyan ábécé,
            amely képes volt a magán- és mássalhangzókat külön szimbólummal jelölni.
            A görög betűírás praktikusságát és sikerét jól mutatja,
            hogy a latin és cirill ábécék is a görög betűkből fejlődtek ki.
            </p>
        </article>
      </section>

      <section class="main-section" id="A_bibliai_görög nyelv_és_írás">
        <header>A bibliai görög nyelv és írás</header>
        <article>
            <p>
            A bibliai görög nyelv a zsidóság által használt <b>koiné dialektus</b>.
            Így legfőbb jellemzője, hogy néhány nyelvi elem a szemita gondolkodásmód
            és a héber nyelv befolyását tükrözi.
            </p>
            <p>
            A bibliai görög nyelv legfontosabb <b>szövegtanúi</b> a görög nyelvű Ószövetség, a Septuaginta,
            valamint az Újszövetség könyvei, amelyeknek a kéziratai papiruszokon és pergameneken hagyományozódtak át.
            A másolók kezdetben <b>a föníciai ábécéből kifejlődött görög „alfabétum”</b> nagybetűit <i>(maiuscula)</i> használták,
            majd a Kr.u. IX. századtól fokozatosan áttértek a kisbetűk <i>(minuscula)</i> használatára.
            A legrégibb Septuaginta kézirat Kr.e. II-I. századból származik,
            míg a legkorábbi újszövetségi kézirat a Papirusz 52, amelynek a keletkezését a szakértők Kr.u. 125 körülre teszik.
            Ezekben a korai kéziratokban csupán a szent szövegek részletei maradtak fenn,
            ugyanis az anyaguk (a papirusz) nem volt képes sértetlenül kiállni az idők viszontagságait.
            A Septuaginta és az Újszövetség könyveinek szövegét majdnem teljes egészében elsőként
            a Kr.u. IV - V. századból származó, pergamenre írt nagybetűs kódexek őrizték meg,
            mint a Sínai, a Vatikáni, vagy az Alexandriai kódexek.
            </p>
            <p>
            Mind a Septuagintában, mind pedig az újszövetségi iratokban közös, hogy habár a koinét használják,
            gyakran találunk bennük szemita elemeket, úgynevezett <b>szemitizmusok</b>at,
            akár a fogalmazás, akár a szókészlet szintjén.
            Ez a Septuagintában különösen is tetten érhető, hiszen a könyvek többsége
            héberből készült szöveghű fordítás, ahol a héber eredeti szórendje és szóhasználata
            meghatározó szerepet játszik. A szemitizmusok az újszövetségi iratokban is felbukkannak,
            annak ellenére, hogy ezeknek az eredeti nyelve a görög.
            Ez egyrészt annak tulajdonítható, hogy az újszövetségi szerzők többsége jól ismerte,
            valamint irodalmi és teológiai autoritásnak tekintette a görög Septuagintát és a Héber Bibliát,
            így ezek stílusa és nyelvezete – akár tudatosan, akár tudat alatt – beszivárgott
            az Újszövetség nyelvezetébe.
            </p>
            <p>
            Azt is fontos szem előtt tartani, hogy néhány újszövetségi szerző számára
            a görög csupán második nyelv („second language”) volt a Palesztinában beszélt arám mellett.
            Így nem meglepő, hogy úgynevezett <b>aramizmusok</b> is színesítik
            az újszövetségi görög nyelvet.
            </p>
            <p>
            Végül, azt sem szabad elfelejtenünk, hogy az evangélium a Római Birodalom területén
            terjedt el és az ott élő emberekhez szólt, így a római közigazgatás által
            használt terminusok is megjelennek egyes újszövetségi könyvekben,
            amelyeket <b>latinizmusok</b>nak nevezünk.
            </p>
        </article>
    </section>
    </main>
  </body>
</html>